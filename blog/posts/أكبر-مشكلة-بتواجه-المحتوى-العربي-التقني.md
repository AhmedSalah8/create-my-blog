---
title: معلومة مفيدة في الخوارزميات
date: 2024-09-21
description: كتير مننا ممكن مكنش يعرف الفرق بين خوارزمية البحث الخطي (Linear Search Algorithm) و  خوارزمية البحث الثنائي(Binary Search Algorithm)
categories:
  [
    "Algorithms",
    "Data Structures",
    "Search Techniques",
    "Computer Science Basics",
  ]
tags: post
---

## مقدمة

كتير مننا ممكن مكنش يعرف الفرق بين خوارزمية البحث الخطي (Linear Search Algorithm) و خوارزمية البحث الثنائي (Binary Search Algorithm)
{% image "/images/linear-binary-search.jpg", "المحتوى التقني الضائع على وسائل التواصل الاجتماعي", "auto" %}

لما تيجي تدور على حاجة جوا مجموعة بيانات، فيه طريقتين مشهورتين جداً: Linear Search و Binary Search. هشرح لك الفرق بينهم بمثال بسيط وهو دفتر أسماء، وازاي كل طريقة بتشتغل.

# Linear Search:

الـ Linear Search هو أبسط طريقة. بتدور على الحاجة اللي عايزها واحدة واحدة، من أول عنصر لآخر عنصر، لحد ما تلاقيه. زي ما تكون ماسك دفتر أسماء ضخم، وبتدور فيه اسم اسم لحد ما تلاقي اللي بتدور عليه.

## مثال:

تخيل إنك عندك دفتر فيه 500 اسم، وإنت بتدور على اسم "محمود". الطريقة هنا إنك هتبدأ من أول اسم في الدفتر، وتفضل تقلب اسم اسم لحد ما تلاقي "محمود"، حتى لو الاسم في آخر صفحة. ده الـ Linear Search، بتدور على طول بالترتيب.

## مميزاته:

1. بسيط وسهل: مش محتاج أي ترتيب معين للأسماء.

2. ينفع في أي حالة: سواء الأسماء متلخبطة أو مش مترتبة.

## عيوبه:

1. <p>بطيء لو الأسماء كتير: تخيل لو "محمود" في آخر صفحة! هتاخد وقت طويل عشان توصله.</p>

# Binary Search:

أما بقى الـ Binary Search هو طريقة أسرع، بس فيه شرط مهم: لازم الأسماء تكون مرتبة. هنا مش هتدور على كل اسم زي الـ Linear Search، لأ، هتقسم الدفتر نصين كل مرة. هتبص على نص الدفتر وتشوف إذا كان "محمود" في النص الأول ولا التاني، وتقسم النص المناسب وهكذا.

## مثال:

نفس المثال بتاع دفتر الأسماء، لكن المرة دي الأسماء مترتبة أبجديًا. إنت بتدور على "محمود". بدل ما تبدأ من أول صفحة، هتفتح الدفتر في النص. لو الاسم اللي في النص "يوسف"، معناه إن "محمود" هيكون في النصف الأول. تروح تقسم النصف الأول ده كمان نصين، وتكرر الحركة لحد ما توصل للاسم.

## مميزاته:

1. <p>أسرع بكتير: كل مرة بتقسم عدد الأسماء للنص، فبتوصل للاسم بسرعة.</p>

2. <p>ممتاز لو الأسماء كتيرة: يعني لو الدفتر فيه آلاف الأسماء، هتلاقي "محمود" أسرع بكتير من الـ Linear Search.</p>

## عيوبه:

1. <p>
   لازم الأسماء تكون مرتبة: الطريقة دي مش هتنفع لو الدفتر مش مترتب أبجديًا.
   </p>

## الخلاصة:

لو الأسماء مش مترتبة ومش كتير أوي، الـ Linear Search هينفع.
لو الأسماء مرتبة وأعدادها كبيرة، الـ Binary Search هيكون أسرع وأكفأ.
